---
title: Ethereum Vakfı
description: Ethereum ve ilgili teknolojileri desteklemeye adanmış, kâr amacı gütmeyen bir organizasyon olan Ethereum Vakfı (EF) hakkında bilgi edinin.
sidebar: false
lang: tr
---

# Ethereum Vakfı Hakkında {#about-the-ethereum-foundation}

<Logo/>

[Ethereum Vakfı](http://ethereum.foundation/) (EF) kendisini [Ethereum](/what-is-ethereum/) ve ilgili teknolojileri desteklemeye adanmış, kâr amacı gütmeyen bir organizasyondur.

Ethereum Vakfı, bir şirket veya kâr amacı gütmeyen geleneksel bir kuruluş değildir. Rolü, Ethereum'u kontrol etmek veya Ethereum'a liderlik etmek değildir ve ayrıca Ethereum ile ilgili teknolojilerin kritik gelişimini finanse eden tek organizasyon değildir. Ethereum Vakfı, çok daha büyük bir [ekosistemin](/community/) parçasıdır.

## Ethereum Vakfı Girişimleri {#ethereum-foundation-initiatives}

### Ekosistem Destek Programı {#ecosystem-support-program}

[Ekosistem Destek Programı](https://esp.ethereum.foundation/), ekosisteminin büyümesini hızlandırmak için Ethereum topluluğu genelinde proje ve kuruluşlara hem finansal hemde finansal olmayan destekler sağlamak için vardır. Ekosistem Destek Programı, esas olarak finansal desteğe odaklanan orijinal Ethereum Hibe Programının genişletilmiş hâlidir.

[esp.ethereum.foundation](https://esp.ethereum.foundation/) adresinden Ekosistem Destek Programı, geçmişte hibe alanlar ve hibe başvuru süreci hakkında daha fazla bilgi alabilirsiniz. Ayrıca [Ekosistem Destek Programı Blog](https://blog.ethereum.org/category/ecosystem-support-program/)'unu görüntüleyebilir, en son haberler ve duyurular için [@EF_ESP](https://twitter.com/EF_ESP)'yi takip edebilirsiniz.

### Devcon {#devcon}

2014'ten beri Ethereum Vakfı, tüm Ethereum geliştiricileri, araştırmacıları, düşünürleri ve yapımcıları için yıllık konferans olan Devcon'u düzenledi.

Başlangıcından bu yana her yılın konferans sunumlarının video içeriğine [archive.devcon.org](https://archive.devcon.org/)'dan erişebilirsiniz.

[Devcon.org](https://devcon.org/)'dan daha fazla bilgi edinin, [Devcon Blog](https://blog.ethereum.org/category/devcon/)'a göz atın veya en son duyurular için [@efdevcon](https://twitter.com/EFDevcon)'u takip edin.

### Burs Programı {#fellowship-program}

[Ethereum Vakfı Burs Programı](https://fellowship.ethereum.foundation/), gelişmekte olan ekonomilerde fırsatlar aramaya odaklanan bir pilot projedir. Bugün gelişmekte olan ülkeler dünya nüfusunun %80'inden fazlasını oluşturmaktadır. Dünyada her gün doğan yaklaşık 400.000 bebeğin 360.000'inden fazlası gelişmekte olan ülkelerde doğuyor. Gelişmekte olan ülkelerdeki insanlar, yalnızca bir halk olarak geleceğimizi değil, aynı zamanda bir sonraki milyarlarca aktif Ethereum kullanıcısını da temsil edebilirler.

Burs Programı, Ethereum Vakfı'na, Ethereum kullanarak gelişmekte olan ekonomilerde etki yaratma potansiyeli yüksek olan, değişim yaratanlarla çalışma fırsatı sunar. Program; mentorluk, uzmanlık ve Ethereum ekosistemindeki liderlere erişimi içeren benzersiz bir deneyim sunuyor.

[fellowship.ethereum.foundation](https://fellowship.ethereum.foundation/) adresinden daha fazla bilgi edinin veya [Burs Programı'nda yakın zamanda yayınlanan blog gönderisine](https://blog.ethereum.org/2021/05/07/ethereum-for-the-next-billion/) göz atın.

<br/>

Vakıf ve çalışmaları hakkında daha fazla bilgi edinmek için [ethereum.foundation](http://ethereum.foundation/)'u ziyaret edin veya Ethereum Vakfı'nın en son haberleri ve duyuruları için [Ethereum Vakfı Bloğu](https://blog.ethereum.org/)'na göz atın.
